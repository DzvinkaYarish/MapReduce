Ідея/чернетка 5 серії 3 сезону ситкому
Всередині Мар’ям наполовину втонула у величезному потертому кріслі, поки Рудольф метушився по кухні, заварюючи їй свій авторський чай “для тяжких ранків”.
* Як ти добре знаєш, вчора мені виповнилось 20 років (дякую за подарунок, до речі, тепер в мою кімнату точно ніхто не зайде). Як добре знає мій батько, принцесам в такому поважному віці пасувало вже б бути заміжними. Як добре знаю я, всі претенденти на мою руку - бездарні телепні...
* Отже, ми прикидаємось, що ти мене викрав, мої потенційні наречені кидаються мене визволяти, ти акуратно і без зайвого насилля спроваджуєш їх додому до мамусь, а я прекрасно проводжу час в твоїй бібліотеці і час від часу драматично з’являюсь у віконці вежі і закликаю своїх визволителів. Як я придумала!
* Супер!! Слухай, вчора така сміхота сталась...
Королева сиділа за столиком біля вікна і намагалась продертись крізь завали ранкової пошти. Вогонь у каміні ледве тлів, погибаючи під купою конвертів з листами розряду “ЛИШЕ ОДИН ДЕНЬ!!!СПЕЦІАЛЬНО ДЛЯ КОРОЛІВСЬКОЇ СІМ’Ї! УНІКАЛЬНА ПРОПОЗИЦІЯ...”, а збоку біля королеви лежав записничок, куди вона нотувала найважливіші з ранкових новин, щоб потім переповісти чоловіку, який не міг дочитувати до кінця повідомлення, довші за 124 символи. Натрапивши на конверт, майстерно вимазаний у сажі та з обпаленими краєчками, королева зацікавлено розгорнула його і пробіглась по тексту очима. За секунду вона вже мчала до тронної зали, залишивши у кріслі позаду половину свої спідниць і добрячий жмут криноліну. 
Королева недовірливо глянула на короля і піднялась навшпиньки, аби помацати його чоло.
Зиск і розвагу з тої події мали всі, окрім власне хоробрих рицарів, які в чергу ставали, щоб визволити прекрасну Мар’ям з полону жахнючого ящера. Та життя їх до такого не готувало. Під’їжджаючи до парадного входу драконячого помістя (який Рудольф заради пристойності “прикрасив” декораціями із минулого Хелловіну) закуті у броню  і готові стояти на смерть, доблесні сміливці не очікували побачити горезвісного дракона у кріслі-качалці та домашніх капцях, який люб’язно запрошував їх поспілкуватись за чашечкою суничного чаю. Зазвичай Рудольф починав із логічних задачок, потім просив пояснити 2-3 парадокси, а щоб зовсім добити своїх суперників, закінчував розмову сеансом психоаналізу, після якого навіть коні героїв вже не виглядали такими самовпевненими, а їхні вершники заливались слізьми і палко дякували дракону за те, що він “відкрив їм очі на світ”. 
* Я неймовірно радий за тебе, принцесо, - дракон відірвав Мар’ям від себе і посадовив на ослінчик. - Але що ми будемо робити з тими всіма молодими людьми, які не відчепляться від мене, поки ти не вибереш когось із них? А твої батьки?






Небагато описів, адже мається на увазі, що читач/глядач вже знайомий із виглядом персонажів і місць
Гумору багато і можна ще більше
Прийоми: стандартні епітети для створення комічного ефекту, увага до дрібних деталей, максимально наближені до розмовної мови діалоги
